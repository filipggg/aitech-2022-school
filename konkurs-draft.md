

**UWAGA BRUDNOPIS!!!!!**

Szkoła AI Tech 2022 — konkurs uczenia maszynowego
=================================================

## Ramy czasowe

W czasie Szkoły AI Tech 2022 będzie miał miejsce finał konkursu
uczenia maszynowego. Podczas Szkoły jeden z dni będzie wydzielony na
podejmowanie wyzwań, zgłoszenia można jednak przesyłać już wcześniej,
nawet przed rozpoczęciem szkoły.

## Wyzwania

Konkurs obejmuje dwa osobne wyzwania:

* „Meteo rain” — przewidywanie pomiarów opadów deszczu, https://gonito.net/challenge-readme/precipitation-pl
* „Dialogi z lektur” — przewidywanie kontynuacji dialogu, https://gonito.net/challenge/book-dialogues-pl

## Forma

Praca nad zadaniami odbywa się indywidualnie, rozwiązania
przygotowywane w zespołach nie będą akceptowane.

Do konkursu mogą przystąpić wyłącznie uczestnicy Szkoły AI Tech.

Zgłaszanie rozwiązań następuje za pomocą platformy
[Gonito](https://gonito.net). Jeśli osoba chcąca uczestniczyć w konkursie
nie posiada jeszcze konta na tej platformie, powinna wysłać prośbę o
założenie konta do Filipa Gralińskiego (`filipg@amu.edu.pl`).

Instrukcja zgłaszania rozwiązań znajduje się na platformie Gonito:

* „Dialogi z lektur” — https://gonito.net/challenge-how-to/book-dialogues-pl
* „Meteo rain” — https://gonito.net/challenge-how-to/precipitation-pl

Preferowane jest używanie repozytoriów Git znajdujących się na
serwerze gonito.net, możliwe jest jednak użycie innych repozytoriów
(np. GitHub, GitLab) — pod warunkiem udostępnienia repozytorium
platformie Gonito.

## Nagrody

Przyznawane będą nagrody za I i II miejsce, osobno w każdych z dwóch wyzwań.
Dodatkowo mogą być przyznane wyróżnienia.

## Dodatkowe wymagania i ograniczenia

Można zgłaszać maksymalnie 2 rozwiązania na dobę, w czasie finału (w
godz. 10:00-18:00) — 2 rozwiązania na godzinę.

Nie wolno korzystać z zewnętrznych zbiorów danych, w szczególności z
surowych danych, które zostały użyte do utworzenia wyzwań. W zadaniu
„Dialogi z lektur” można korzystać z gotowych pretrenowanych modeli
języka. Nie wolno jednak douczać tych modeli na danych innych niż
dostępnych w wyzwaniu.

Wraz z rozwiązaniem (plikami `out.tsv`) uczestnik musi również wysłać
do repozytoriów użyty kod źródłowy. Rozwiązania bez kodów źródłowych
(same pliki `out.tsv`) nie będą rozpatrywane (nawet jeśli zostaną
zaakceptowane przez mechanizm platformy Gonito).

## Zasady ustalania miejsc

Ogólnie o końcowej kolejności w danym wyzwaniu decyduje wynik ewaluacji na
zbiorze testowym test-A z następującymi wyjątkami

* rozwiązania niespełniające wyżej wymienionych warunków (w
  szczególności niezaopatrzone w kody źródłowe i łamiące inne zasady)
  zostaną odrzucone;
* w przypadku niewielkich różnic między rozwiązaniami, organizatorzy konkursu
  pozostawiają sobie możliwość zmiany kolejności na podstawie jakości i oryginalności kodów
  źródłowych rozwiązania.
